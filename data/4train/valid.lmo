Un quai scarpùn ghà bòrchi e ‘l ghè un equipagiamént giuntìf de ciòd per i cundiziùn chi fàn slità, che ‘l se adàta a la gràn part di scàrp e scarpùn, per i tach o i tach e la sòla.
I tach i ghavarissen de vès bàs e làrgh. Sàbia, gera e saa (calcium chloride) ienn despess spandüü sün di stradi e sentee per mejurà la traziùn.
I slavìn ienn mia ün’anomalia; i spòndi i pòden tegnì sü dumò un tòt de néf, e i quantità de tròp i végnen giö cuma slavìn.
El probléma l’è che la néf la tàca, donca ghè bisògn de dàch al via per vegnì giö, e la néf che la végn giö la pò vès l’evént che descadéna el rèst.
A vòlte l’evént che descadéna l’è el suu che scòlda la néf, a vòlte l’è üna quai oltra fioccada o oltri fenòmen naturài, despèss üna persùna.
Un tornàdo l’è üna colòna de ària a presiùn parécc bàsa che la pìrla, e la tìra l’ària inturn vèrs el dadént e ‘l de sura.
I formàn vént fòrt (despess a 100-200 mìa/ùra) e i pòden svulzà per ària ogèt pesaant e purtài dree cunt el mövess del tornàdo.
I comincien cuma pedriöö chi i vègnen giö dai nigùl de tempuràl, e i diventèn “tornàdo” quand i tùchen la tèra.
I furniduu de VPN persunàl (reet prìvada virtuàl) ienn üna manéra perféta de ragirà la censùra pulitica e ‘l geofiltràgg di IP cumerciài.
Ienn superiur ai proxy web per motìf vàri: i reindirizén tütt el tràfeg Internet, mia dumò el http.
Normalmént i offrissen üna majùr larghèza de bànda e üna meiùr qualità de servìzzi. Ienn critografaa e donca difficìl de spià.
I societaa di media i disén mai el vèr sü la lùr funziùn, e i sustagnissen che l’è per “prevegnii la pirateria”.
De fàtt, i codès regiunài i ghàn nissün efèt süi còpi ilegài; üna còpia de un dìsc bit per bit la funziunerà bén sü tücc i dispusitìv induà el funziunava l’originàl.
La funziùn vèra l’è de dà ai aziendi püssé cuntròl süi lùr mercaa; l’è tüta üna questiùn de muneda che la gìra.
Perchè i ciamaa ienn fàcc via Internet, l’è mia necessari de doperà üna cumpagnia telefonega situada indùa te vivét o indùa te viagét.
Ghè anca mia bisùgn de otegnì un numér locàl de la comünità indùa te vivet; te pòdet otegnì üna conessiùn internet satelitàr in di zòni selvàdeg de Chicken in Alaska, e scernì un numér che el dìs de vès de la solìva Arizona.
Despess, te ghè de cumprà anca un numér globàl che el permètt ai PSTN de ciamàtt. De indùa l’è el numér fa la diferénza a chi te ciàma.
I app che i tradùsen tèst in témp reàl - aplicaziùn che ienn bùn de tradür deperlùùr segmènt intreg de tèst de üna léngua a l’oltra.
Quai aplicaziùn in chésta categuria i pòden tradür anca tèsti in léngua furèsta sü segnài o oltri ogét in del mùnd reàl quand l’utent el pònta el smartphone vèrs quei ogét.
I mutùr de traduziùn ienn mejoraa tantìsim, e despèss i ufrissen traduziùn plü o manc giüst (e de ràr incumprensìbil), ma l’è necessari sta aténti, perchè i pudarissen vèg sbajaa tüt.
Vüna di app püssé impurtanti in chésta categuria l’è Google Tradutuur, che el permèt traduziùn offline dopu che té scargà i dàti de la léngua che te vöret.
Doperà i app di navigaziùn GPS sül tò smartphone el pò vès la manéra püssé economega e còmoda de navigà quand te se föra del tò paés.
El fa risparmià danee rispét al comprà mapp növi per el GPS, o un dispositìf GPS autonùm o töll a noll da l’agenzia di machìn a noll.
Se te ghè mia la conesiùn dàti per el tò telefùn, o quand l’è fö del ràgg, la lùr prestaziùn pödaria vèss limitàda o mia disponìbil.
Ogni negòziett l’è pien de varietà sched telefòneg prepagaa che i pòden vès doperaa di telefùn püblich o nurmài.
Anca se la grànd pàrt di sched ienn bùn per ciamà depertüt, quaidüna l’è specializzada in del furnì tarìf vantagiùsi per specifeg grüp de paès.
L’accèss a ‘sti servìzzi l’è despess travérs un numer vért che el pò vès ciamaa de la grànd pùrt di telefùn senza pagà.
I réguli chi enteresàn la fotografìa nurmàla i se aplicàn anca a la registraziùn de video, forse anca püssé de inscì.
Se l’è mia permetuu de fà ‘na fòto a vargòt, alùra te ghavaret gnaa de pensà de registràc un video.
Se te doperet un dròne, cuntròla per témp quel che te pòdet filmà e quai permèss o licénzi in più ienn necessàri.
Fà vulà un drone visìn a un aeropòrt o sùra üna fòla l’è quasi sempr üna catìva idea, anca se l’è mia ilegal in de la tò zona.
Al dì d’incö el viaggià in reoplan l’è de rar prenutaa sübit tramìt cumpagnia aerea senza prìma cercà e cunfruntà i prezzi.
A volt l’istess vùl el pò vèch prezzi parécc divèrs su vàri sìt internét e ‘l vàl la péna cunfruntà i risultaa de la recerca e anca vardà el sìt de la cumpagnia aerea stèsa prima de prenutà.
Anca se te podaret mia vèch bisògn de un vìsto per viagg cùrti in un quai paés cuma türista o per afàri, andàch cuma stüdent internaziunàl de solìt necessita de soggiurnà püssé a lung rispét che andà dumò cuma türist occasiunàl.
In generàl, soggiurnà in un paés furèst per un long periùd de témp el necessita de otegnì prìma un vìsto.
De solìt i vìsti per i stüdent i ghàn necessità e procèss de richiesta diferént di vìsti per türist nurmài o di vìsti d’afàri.
Per la majùr pàrt di paés, te ghavarà bisùgn de üna letera de accetazion de l’istitüt indùa te vöret stüdià, e anca i prövi di fònd per mantegnìtt per almen el prìm ann del cùrs.
Cuntròla cun l’istitüt e anca cunt el dipartimént de l’imigraziùn del paés indùa te vöret stüdià per majùr dettài.
Se te se mia un diplomàtich, laurà a l’estér de solìt el vör dì che te ghè de presantà l’impòsta sül redìt in del paés indùa te vivét.
L’impòsta sül redìt l’è strütürada in manéra diferénta in paés diferénti, e i varién parécc de un paés a l’olter.
In un quai paés federàl, cuma i Staa Ünii o el Canada, l’impòsta sül redìt la végn scudüta a livél federàl e a livèl locàl, donca i percentuài e i scagliòn i pòden varià da regiùn a regiùn.
Quand te rivé in del tò paés, el cuntròll de l’imigraziùn de solìt el manca o l’è üna formalità ma el cuntròll a la dugàna pò vès un fastìdi.
Sicüress de savè quel che te pò o te pò mia purtà dént e deciàra tütt quel che l’è sura i limìt legài.
La manéra püssè facìl per cumincià el business de la scritüra de viàgg l’è perfeziunà i to capacità sül sìt internet de un blòg de viàgg affermaa.
Dopu che te ciapà sü la man cunt la formataziùn e la revisiùn del web, dopu te pudarè fà sü el tò sìt web.
Fà volontariaa intant che se viàggia l’è üna bùna manéra per fà la diferénza ma ‘l se tratà mia dumò de ufrì.
Vìf e fà volontariaa in un paés furèst l’è üna bùna manéra de cognoss üna coltüra diferénta, incutrà gént növa, cognoss te medem, vèch un séns de prospetìva e perfìn quistà nöf cumpetenzi.
El pò vès anca una büna manéra per tirà ‘l budget e permèt un soggiorn püssé lung de üna quai pàrt, perchè parécc laurà de volontari i offrissen mangià e alògi, e quaivün anca üna paga piscinina.
I vichìng i doperaven i còrs d’aqua rüssi per rivà al Mar Negher e al Mar Caspio. Pàrt de sti percùrs i pòden vès ancamò doperaa. Cuntròla la pusìbil necesìta de permèss speciài, chi i pòden vès dificil de otegnì.
El canal del Mar Biaanc-Baltic el conlìga l’Ucean Artich al Mar Baltic, travèrs el Laach Onega, el Laach Ladoga e San Pederburgh, per la püpart via fiüm e laach.
El Laach Onega l’è anca conlìgaa cunt el Volga, donca vegnì del Mar Caspio tramìt la Rüssia l’è ancamò pusìbil.
Sta sicür che quànd te sarà rivaa al pòrt, tütt el sarà pütòst òvvi. Te incuntraree oltri viagiaduu chi cerchen un passagg in barca e chi te diràn quell che i sann.
De bàs, te tacherà sü avìs indùa te offrisset el tò aiütt, te caminerà lung el mòl, te andarè visin ai persùnn che ienn drè a netà i lùr yacht, e te cercherà de metess in cuntat cunt i marinar al bar, ec.
Pruua a parlà cunt püssé gént pussìbil. Dopu un pö i te cognosserann tücc e i te daràn di cunsei sü qual bàrca l’è dree a cercà quaivün.
Te ghavesset de scernì cunt atenziùn la tòa cumpagnia aerea dent ün’aleanza per el prugràm Frequent Flyer.
Anca se te podarèt pensà che el saréss òvvi entrà a fà pàrt de la cumpagnia de reoplan cun la qual te vùlet püssé, te ghavariet de savè che i vantàgg ufèrt despess ienn mia cumpàgn e i pónt de frequent flyer i pudarissen vès püssé generùs suta cumpagnii de reoplan differènti dént l’istessa aleanza.
I cumpagnii de reoplan cuma Emirates, Etihad Airways, Qatar Airways & Turkish Airlines i hàn ampliaa de tànt i lùr servìzzi vérs l’Africa e i offrissen colegament cunt parécc di majùr cità African a prèzzi vantagiùs rispét ai oltri cumpagnii de reoplan.
Turkish Airlines la vùla vérs 39 destinaziùn in 30 paés african, dal 2014.
Se te ghè oltru témp per viaggià, cuntròla quant l’è la tòa tarìfa totàl vérs l’Africa respèt a la tarìfa per el gìr del mùnd.
Desmenteghet mia de giuntà i spés extra per i oltri vìsti, i tàss de parténza, el traspòrt via tèra, ec. per tütt i paès föra de l’Africa.
Se te vöret viaggià inturn al mùnd cumpletament in de l’emisfér austràl, la scernìda de vùl e destinaziùn l’è limitada a causa de la mancanza de róti transoceanich.
Ghè mia ün’aleanza di cumpagnii de reoplan che la viaggià in tücc trii i ucean de l’emisfér austràl (e Skyteam la ghà nissüna traversàda).
Tutavia, Star Alliance l’è depertütt a part el Pacific meridiunàl orientàl da Santiago del Cile a Tahiti, che l’è un vùl LATAM Oneworld.
‘Sto vùl l’è mia l’ünega opziùn se te vöret saltà el Pacific meridiunàl e la còsta occidentàl del Sùd America. (varda chì suta)
In tel 1994, la regiùn de l’ Azerbaigiàn Nagorno-Karabakh che l’è de ràzza arména l’ha deciaraa guéra cuntra i Azeri.
Cunt el supòrt di armén, l’è stata fàda üna növa republega. Tutavia, nissüna naziùn recugnùssuda - gnànca l’Arménia - la recugnùss.
Discussiùn a livèl diplomatich sü la regiùn i continuen a ruinà i relaziùn tra Arménia e Azerbaigiàn.
El quartér di canài (in olandes: Grachtengordel) l’è un quartér famùs del 17esun secùl che ‘l circùnda el Binnenstad de Amsterdàm.
El quartér intrég l’è staa deciaraa Sìt Patrimòni Mundiàl de l’Umanità UNESCO per el sò valùr coltüral e istorèg ünic, e i valùr di sò pruprietà ienn tra i püssé vòlt del paés.
Cinque Terre, che el vör dì ciinch tèrr, ienn i ciinch paésin costiér de Riomaggiore, Manarola, Corniglia, Vernazza e Monterosso in de la regiùn italiàna de la Ligüria.
Ienn sü la lìsta di Patrimòni Mundiàl de l’Umanità UNESCO.
In di secùi, i persùnn i hann fà sü cun atenziùn teràzi sün di paesàgg ért e in spònda fin a rivà ai scugliér chi i vardén giö el màr.
Pàrt de la sò belèza l’è la mancanza de svilüp visìbil di aziendi. Sentee, trén e bàrch i cunlighen i paésin, e i machìn i pòden mia rivà da föra.
I varietà de francés chi ienn parlaa in Belgi e Svizzéra ienn un pö divèrs dal francés parlaa in Frància, anca se ienn assè simìl da pùdè vès comprensibìl reciprocamént.
In particulàr, el sistéma de numeraziùn de chi pàrla francés in Belgi e Svizzéra el ghà di picùl carateristeg che ienn diferénti dal francés parlaa in Francia, e la pronunzia de üna quai paròla l’è un pö divèrsa.
Tutavia, tücc i belga e i svizér chi parlén francés i ghavarissen imparaa el francés standàrd a scöla e dunca i saressen bùn de capìt anca quand gli ultilizenn el sistema de numeraziùn standard francés.
In tànti pàrt del mùnd, scorlì la màn l’è un segn d’amicizia, che ‘l vör dì “ciao”.
Tutavia, in Malèsia, almen tra i malesian di zòni rurài, el vör dì “végn chì”, simìl al dìd indés sturtà vérs el còrp, un ségn che l’è doperaa in un quai paés occidentàl e che ‘l doaress vès doperaa dumò per quel motìf.
In manéra simìla, un viagiaduu britaneg in Spàgna el pudaréss scambià un salüd cunt la màn che ghà la spàna vèrs chi salüda (pütòst che la persùna che la végn salüdada) per un ségn de turnà indree.
I léngui ausiliàr ienn léngui artificiai o fà sü cunt l’intenzion de facilità la comunicaziùn tra persùnn che ansedenò i ghavarissen dificultà a comunicà.
Ienn separaa di léngui frànch chi ienn léngui natürai e organech che ienn diventaa principài, per üna resòn o per l’oltra, cuma mézz de comunicaziùn tra parlaant de oltri léngui.
In del còlt del dì, i viagiaduu pòden sperimentà di miràgg chi dànn l’ilusiòn de l’aqua (o oltri ròpp).
I pòden vès periculùs se el viagiaduu va dree al miràgg, e al trasà energia impurtanta e aqua vanzàda.
Anca el püssé còld di desèrt el pò vèss parécc frecc de nòcc. L’ipotermìa l’è un ris’c vér senza vestii còldi.
Specialmént in estaa, te ghavarè de stà aténti ai zanzàr se te decidat de fà ün’escursiùn dént la furèsta plüviàl.
Anca se te se dree a guidà dént la furésta subtropicala, al bàsta pooch segònd cunt i purteer dervì intant che te salisset sül veicùl perchè i zanzàr i vegnan dént inséma a tì.
L’inflüenza di üsèi, o in manéra püssé furmàla inflüenza aviaria, la pò impestaa tüti dò i üsèi e i mamifer.
Ienn sta segnalaa menu de mìla càs in di umàn, ma quaivun l’è staa fatàl.
La majùr pàrt l’ha interessaa i persùnn chi i laùren cunt i polàster, ma ghè anca un quai ris’c per i birdwatcher.
Tipìch de la Norvégia ienn i fiòrd rìpid e i vàl che a l’improvìs i làssen el pòst a di altipian plü o manc piàn.
‘Sti altipian ienn despèss ciamaa “vidde” che el vör dì un spàzi avèrt senza albér, üna piàna senza cunfìn.
A Rogaland e Agder de solìt ienn ciamaa “hei” che el vör dì üna brüghera senza albér despèss cuèrta de erica.
I vedrèti ienn mia stabìl ma i scula giö de la muntàgna. Chéstu el pòrta a speccatür e crepasc, che i pudarissen vès scondù di pónt de néf.
I mür e i técc di gròtt de giàzz i pòden burlà giö e i speccatür i pòden saràss sü.
Al margìn di vedrèti, grànd blòcch i se distaccàn, i crodà e fòrsi i saltàn o rudelàn püssé luntan del margìn.
La stagiùn türistega di staziùn colinar de solìt la rìva al sò massim in de l’estaa indiàna.
Tutavia, i ghann un divérs tip de belèza e fascin d’inverno, cunt parécc staziùn colinar cunt üna bùna quantità de néf e chi offrissen atività cuma el scì o lo snowboarding.
Dumò üna quai cumpagnia di reoplan la offrìss amò tarìffi per lütu, che el scünta ün zig el prezzi de un viagg a l’ültim per andà a un füneràl.
Tra i cumpagnii di reoplan che l’offrissen ghè Air Canada, Delta Air Lines, Lufthansa per i vùl che i partén di Staa Ünii o Canada, e WestJet.
In tücc i càs, te ghè de prenutà par telefùn diretamént cunt la cumpagnia.
